Avancerad webbdesign

Laboration 1:

Objektivet i Laboration 1 är att använda HTML för att skapa en webbplats med minst två sidor som länkas samman. Innehållet på webbplatsen ska vara enhetligt och följa ett tema som studenten själv väljer.

Alla element ska användas på ett meningsfullt/semantiskt sätt, och minst en kommentar ska finnas med i koden.

Åtminstone följande element måste användas: a, p, h1, h2, ul, ol, dl, img, br, table, tr, th, td, form, input (inklusive submit, text-, checkbox- och radio-värdena för type-attributet), select, option och textarea.

br-elementet behöver inte användas på ett meningsfullt/semantiskt sätt, men måste användas. Formuläret behöver inte “fungera”.

Ytterligare krav för Väl godkänt:

Följande element måste användas: label, fieldset, legend, article, section, header, footer och nav
En A-Frame-scen med ett enhetligt (men möjligen separat tema från sajten i övrigt) som använder minst fem “primitives” och en OBJ-modell ska finnas med (i en separat HTML-fil eller “inbäddad” i en annan fil tillsammans med annat innehåll)
All kod ska vara fri från både fel och varningar enligt W3C:s Markup Validation Service, och ska också följa riktlinjerna för HTML-kod från Modul 2 (eller några andra inom inlämningen explicit uttryckta riktlinjer)
Deadline är 17:00 på söndagen den 2 september. För Väl godkänt krävs en i huvudsak komplett inlämning i tid.